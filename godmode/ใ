จากลำพูน ถึงแพร่นคร 

ขออภัยมวลมิตร ที่ช่วงที่ผ่านมา ทำให้งง สงสัยกัน ผมเองสอบบรรจุได้ อย่างที่หลายคนทราบ(บ้าง) แต่เพราะความไม่ทางการ ความไม่แน่ใจในโชคชะตาว่าชีวิตจะหกเหินไปทางใด 

การสอบของผมเริ่มจิงจังตั้งแต่ปี 62 ผ่านมา 2 ได้ในสนามที่ 3 สนามที่มีความทุกลักทุเลในการสมัครสอบ สมัครตอนติดโควิด เดินทางฝ่าฟันกันมา จนสอบผ่านเป็นครั้งแรก และคาดหมายว่าน่าจะเรียกถล่มทลายในตำแหน่งนี้ แต่ก็ผิดคาดแบบ ถล่มทลายเช่่นกัน สมัครสองพัน สอบพันเศษ ผ่านร้อยสามคน เรียกตอนนี้มาแค่หลักหนึ่งในสาม 

นับเป็นรอบที่ 5 สำหรับการเรียกรายงานตัว ผมลำดับที่ 32 ครับ ตอนเห็นโผคราวแรก ตกใจเลย เพราะ นอกจากสระแก้วที่แม้เคยไปแต่ก็รู้ว่าไม่ง่ายเลยที่จะเดินทางไป ต้องเปลี่ยน โลเคชั่นชีวิตมากมาย แต่อีกดอก คือ นราธิวาส 

เวลาถามใคร ก็ต่างสะอึกก่อนแล้วบอกว่า ได้ๆ (นั่นแหละกูว่าไม่ได้ละ) แต่ก็นะ ชีวิตราชการก็คงเป็นแบบนี้ แล้วแต่ฟ้าลิขิต โชคชะตาจะจัดสรร น้องผมบอกว่า "ทำใจสบายๆ" เพราะเราเลือก เราทำส่วนของเราแล้ว ส่วนที่เหลือ ฟ้าล้วนๆ

ผมออกลำพูนพฤหัส 18.30 เพื่อไปสว่าง กทม 06.20 ตามหน้าตั๋ว แต่ก็เจ้ากรรม เลต รถไฟไทย ถึงแน่ แต่ไม่รับรองเวลาจริงๆ ซึ่งผมก็กลัวมีปัญหาเรื่องการไม่ได้ไป แต่จึงเลือกรถไฟในการเดินทง ท้ายที่สุด มาถึง 07.30 (เชดเด้) กรูรายงานตัว 08.30 วิ่งซิครับรออะไร 

พอถึงกรุงเทพภิวัฒน์ ก็สัมผัสได้ถึงความใหญ่โตของสถานีกลางบางซื่อ แรกๆก็เดินเร็ว หลังๆ ไม่ทันแม่งใหญ่เกิน วิ่งซิครับรออะไร ตามแผนคือ ลง MRT ต่อ BTS เดิน แต่ก็เปล่ยนนินหน่อยเพราะเวลาไม่มีจิรงๆ ส่วนของ MRT กับ BTS ราบรื่นดี พึ่งทราบขากลับวา การจองตั๋ว MRT อลหม่านมาก เช้าๆ ที่โล่งสะดวก นับเป็นโชคจริงๆ ก่อนออกสถานี กดเงินสดติดตัวนิดหน่อยตู้ก็อวยพรว่า "ขอให้วันนี้โชคดี" ได้แต่ตอบในใจว่า "จ๊ะ" 

ลง BTS ตอน 8.10 ต่อพี่วินมอเตอร์ไซ ถามว่าไปกระทรวงศึกษา ก่อน 8 ครึ่งทันไหม แกว่า สบายๆ ผมก็ว่าจัดไปเลย เท่านั้นแหละ แกก็จัดให้เต็มคาราเบล อภินิหารพี่วิน ในใจก็นึกแค่ว่า ถ้าไม่เจอท่านยมบาล ก็คงได้บรรจุราชการดังใจ แกขับไว แต่ก็ปลอดภัยอยู๊(เสียงสูง) ก็เก็บคองอเข่าตามสูตร ระวังอะไรไปเกี่ยวข้างๆตามพี่วินแนะนำ ไม่เกินสิบนาทีจริงๆ ก็ถึง 08.17 จากนั้นวิ่งหาตึก แม้จะเคยมาครั้งหนึ่งแต่ก็เรียกได้ว่า ล๊กมาก

ถึงที่ทะเบียนทันเวลา 08.21 พอถึงเท่านั้นแหละเหงื่อไหลเป็นสายเลย ลงชื่อรับเอกสารและเข้าห้อง (แอร์เย็นชื่นใจมาก) เจอน้องสาวหมายเลข 31 นั่งรออยู่ เราหมายเลข 32 ก็เรียกว่าใจชื้นเพราะไม่เห็นเลข 30 จริงๆก็อยากให้พวกเราทุกคนได้มาเลือกแหละ แต่ถ้าเขาไม่มีจริงๆ ก็มีโอกาสได้เลือกบ้าง 

เพราะสถานที่มี นราธิวาส(มาใหม่แต่เห็นแล้ว) สระแก้ว(ตกค้างตั้งแต่การเลือกรอบแรก) และแพร่ จังหวัดทีเซอไพร้มาก แต่ก็ดีนะ ได้จังหวัดเหนือๆ อย่างน้อยแม่ก็น่าจะสบายใจ พอถึงเวลา กระบวนการก็เริ่มไวมาก รีบเลือก ผมได้เลือกเป็นลำดับ 13 ก็ตามนั่น "แพร่ครับ" พอทุกคนเลือกเสร็จ ก็จัดการกับเอกสารสารพัดที่ต้องกรอกกัน ตอนนี้เหลือพิมพ์ลายนิ้วมือ ก็ครบกระบวนการ

ในห้องประชุม ผอ.สำนักอำนวยการ แจ้งว่าการย้ายเมื่อครบ 6 เดือนก็ย้ายกันได้ และการบรรจุรอบใหม่ ก็เร็วๆนี้ ก็หวังว่าเพื่อนเรา ที่รอบรรจุจะได้สมดังหวังนะ 

ท้ายนี้ ขออนุญาตยิ้มกว้างๆ และเตรียมตัวไปที่ใหม่ หวังว่าทุกอย่างจากนี้จะราบรื่น ไม่หน้าแตก ผมเอง สอบผ่าน สอบติด แต่ก็อย่างที่เราๆ รู้กัน ใช่ว่า ทุกคนที่สอบได้ จะบรรจุ ทุกคนที่บรรจุจะได้จังหวัดที่ต้องการ ผมเองไม่ยุ่งกับราชการ เพราะอยากอยู่กับบ้านอยากพัฒนาบ้านเกิด แต่ก็ ด้วยหลายๆอย่าง ก็ต้องเลือกและลงเล่นในสนามนี้ 

การสอบเป็นของเรา การบรรจุเป็นเรื่องของโชคชะตา เราไม่อาจกำหนดฟ้าได้เพราะนั่นถูกลิขิตมาแล้ว หน้าที่ของเราคือพาตัวเองไปสอบ สอบให้ผ่าน และถ้าสอบผ่านต้นๆได้ก็ยิ่งดี ก็หวังว่า จากนี้ไป จะมีสิ่งดีๆเกิดขึ้นอีกในชีวิต และจากนี้ไปก็จะได้เริ่มทำงานอืนๆ ที่คิดวางแผนได้เต็มที่เสียที 

ขอบคุณทุกกำลังใจ แรงสนับสนุน และแรงลุ้นที่คิดว่าคราวนี้หนักมากกับชีวิต แต่ก็เหมือนตายแล้วเกิดใหม่ ชีวิตราชการ บรรจุที่ไหนก็ทำงานได้ แต่ถ้าเลือกได้ก็อยากกลับมาพัฒนาบ้านเกิดให้ดีที่สุด 

จากนี้ไปคงนับหนึ่งได้เสียที 
ขอบคุณทุกคนครับ 